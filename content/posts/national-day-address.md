---
title: ปีที่เจ็บปวด แต่โตขึ้น
date: 2020-12-03
image: "../assets/we-will-pretent.jpg"
imageAlt: เราจะทนกันให้ได้มากขึ้น
excerpt: บันทึกเนื่องในวันชาติไทย 2563 ปีที่เราเจ็บปวด แต่เติบโต...
---

### บันทึกเหตุการณ์เนื่องในวันชาติไทย พ.ศ. 2563

ขอรำลึกแด่บรรพชนทั้งหลายที่เสียสละเลือดเนื้อ สติปัญญา ความสามารถที่สร้างสรรค์ประเทศในดินแดนไทยแห่งนี้ ขอเคารพแด่ผู้มีคุณูปการณ์ต่อประเทศและประชาชน และขอแสดงความเคารพแด่ประชาชนผู้เป็นเจ้าของราชอาณาจักรแห่งนี้ อย่างเท่าเทียมกันทุกท่าน

ในปีพุทธศักราช 2563 นี้ ประเทศไทย ได้ผ่านเหตุการณ์ต่างๆ มากมาย ที่เป็นเหตุการณ์แห่งทศวรรษ และ จะตราตึงใตลงในใจของคนไทยไปอีกนานเท่านาน

อีกวาระหนึ่งที่เราได้แสดงออกซึ่งความรัก ความสามัคคี ความรับผิดชอบต่อตนเอง และสังคม ด้วยการแบ่งปัน ในภาวะวิกฤตการแพร่ระบาดของเชื้อไวรัสโคโรนา 2019 (โรคโควิด 19) ความอุดมสมบูรณ์ ต้นทุนทางการแพทย์ สาธารณสุข และ ต้นทุนทางความเอื้อเฟื้อเผื่อแผ่ โดยไม่เลือกเชื้อชาติ ศาสนา ฐานะ หรือ อุดมการร์ทางการเมือง ล้วนรวมกันเป็นวัคซีนชิ้นดีของประเทศไทย ในการป้องกันโรคระบาดครั้งนี้

...

ธารน้ำใจต่างไหลลงมาสู่บุคคลากรทางสาธารณสุข เงินบริจาค กำลังใจ รวมถึงการวิพากษ์วิจารย์ต่าง ๆ ที่ช่วยให้เกิดการแลกเปลี่ยนความคิด ความเห็น จนทำให้เมืองไทยของเรา สามารถรอดพ้นจากการแพร่ระบาดอย่างหนักครั้งนี้มาได้ ไวรัสไม่สามารถทำลายความรัก ความร่วมมือ และ ความสามัคคีของคนไทยด้วยกันได้ และไวรัส ยังทำให้ใจของเรากว้างขึ้นอีกด้วย

ตลอดปีที่ผ่านมา คนไทยได้พิสจน์ให้คนไทยด้วยกันได้เห็นถึงความ ใจกว้าง เข้าใจ อดทนรับฟังกัน อย่างที่ไม่เคยเห็นมาก่อนในประวัติศาสตร์ ความคิดความเห็นต่าง ๆ ไม่ว่าจะกลุ่มเล็ก หรือ กลุ่มใหญ่ สามารถระบายเป็นความรู้สึกที่อาจจะอัดอั้นตันใจออกมา คนไทยสามารถนำเสนอแนวคิด และ แนวทางออกมาได้กว้างขึ้น โดยที่อีกฝ่ายสามารถฟังโดยไม่ตอบโต้ได้มากขึค้น แม้อาจจะมีบ้างเป็นส่วนน้อย เพราะ อาจจะยังไม่ชิน ซึ่งล้วนเป็นเรื่องปกติ

แต่โดยรวมแล้ว เราสามารถทนกันได้มากขึ้น ทนฟังในสิ่งที่ไม่ได้อยากฟังมากขึ้น เรามีวุฒิภาวะทางการเมืองมากขึ้น แสวงจุดร่วมสงวนจุดต่างร่วมกันได้มากขึ้น แยกเรื่องการเมืองกับเรื่องส่วนตัวได้มากขึ้น พูดคุยกันด้วยเหตุด้วยผลกันได้มากขึ้น เมื่อเทียบกับในอดีต ในปีนี้เรายอมรับ และ ภูมิใจในความหลากหลายของสังคมได้มากขึ้น

เรายินดีที่จะแบ่งครึ่งหัวใจครึ่งหนึ่งไปเติมเต็มส่วนที่ขาดหายไปของคนอื่นได้มากขึ้น แม้มีเรื่องที่ไม่ถูกใจบ้าง เจ็บปวดบ้าง อาจจะมีปากเสียงกันบ้าง แต่สุดท้าย ทุกอย่างก็สามารถนำมาสู่การพูดคุยกันและเข้าใจกันมากขึ้น คนไทยสามารถใช้จิตใจตัวเอง ที่จะเคารพสิทธิของคนอื่น ๆ สิทธิมนุษยชนของคนอื่น ๆ แม้จะไม่ใช่ญาติพี่น้องของเรา พวกเราสามารถใช้ใจที่เป็นธรรมที่จะต้องการให้เกิดกระบวนการที่ยุติธรรม และ เท่าเทียมกับเขา แม้คน ๆ นั้นเราอาจจไม่ได้ชอบเขาด้วยซ้ำ นี่สังเกตุได้ว่า สังคมไทย มีวุฒิภาวะมากขึ้นจริง ๆ

...

สิ่งที่กล่าวมาทั้งหมดนี้คงไม่อาจเปรียบเทียบอย่างอื่นได้นอกไปจาก เรากำลังก้าวไปสู่สังคมที่เราจะรับฟังกันมากขึ้น เราทุกคนทุกฝ่ายได้ร่วมกันหว่านเมล็ดพันธ์และรดน้ำต้นไม้ประชาธิปไตย ให้ผลิดอกออกใบ เบ่งบานเต็มที่ ซึ่งเป็นความต้องการร่วมกันของคนไทยทุกหมู่เหล่า แม้วิธีการในการก้าวไปสู่จุดกมาย อาจแตกต่างกัน แต่ก็เป็นการมุ่งไปสู่ เป้าหมายเดียวกัน คือ สังคมที่เท่าเทียม เป็นธรรม และ มีการบริหารผลประโยชน์ต่าง ๆ ในแผ่นดิน อย่างมีประสิทธิภาพ

และถ้าเรายังคงสามารถเปิดใจรับฟังความเห็นที่แตกต่างกัน คุยกันด้วยเหตุผลทั้งทางวิชาการและความรู้สึกในด้านสังคม และ วัฒนธรรม เช่นนี้ต่อไป เชื่อมั่นเป็นอย่างยิ่ง ว่าเราจะสามารถลดช่องว่างทางความคิด ฐานะ ช่วงวัย การศึกษา และ เดินก้าวสู่การเป็นประเทศในโลกที่หนึ่ง โดยที่ทุกคนเท่าเทียมกัน และ ไม่ทิ้งใครไว้ข้างหลัง ทั้งด้านเศรษฐกิจ สังคม และ ความรู้สึก

ในวันนี้ เรายังต้องเจอกับภาระต่าง ๆ มากมาย ทั้งวิกฤติจากเหตุการณ์น้ำท่วมในภาคใต้ การพบผู้ติดเชือ้ไวรัสโคโรนา 2019 ในภาคเหนือ และเรื่องราวความท้าทายในอนาคตอีกมากมาย เชื่อมันว่าเรื่องราวเหล่านี้จะอยู่ในสายตาของคนไทยทั้ง 60 ล้านคน เพราะเราล้วนเป็นครอบครัวเดียวกัน

ในวันพรุ่งนี้ สิ่งต่าง ๆ กำลังเฝ้ารอเราอยู่ ทั้งการร่วมกันร่างรัฐธรรมนูญฉบับบใหม่ อันเป็นแนวทางของการอยู่ร่วมกัน และเป็นเชื้อเพลิงอันดีที่จะนำพาราชอาณาจักรไทยของทุกคน สู่ความวัฒนาถาวร และ สู่ความสถาพรและงดงามของวัฒนธรรม คุณค่า ที่เคารพนับถือ ให้ได้เคลื่อนอยู่ในจุดที่เหมาะสม และมีภูมิคุ้มกันในการอยู่บนโลกแห่งความผันผวน และ วกวน อย่างไม่มีใครคาดคะแนได้ ทั้งจะสร้างความเท่าเทียม ประสิทธิภาพ และความเข้าใจกันมากขึ้นของราษฎร ผู้เป็นเจ้าของอำนาจสูงสุดของราชอาณาจักรแห่งนี้อย่างเท่าเทียมกันทุกท่าน การร่วมการบริหารจัดการในภาวะการระบาดของโรคโควิด 19 ที่ยังไม่จบลง, การพัฒนาทางวิทยาศาสตร์ และ เทคโนโลยี, การฟื้นฟูและพัฒนาเศรษฐกิจ, การสร้างความสมดุลให้กับสิ่งแวดล้อม และการพัฒนาที่ยั่งยืนเพื่อตอบสนองเป้าหมายทั้ง 17 ข้อ ขององค์การสหประชาชาติ (Global Goals for Suitable Development)

เพราะเราคือพลเมืองโลก ไม่ว่าชาติใด ๆ ก็มีความสำคัญเท่ากันในฐานะพลเมืองโลก และเราจะเป็นพลเมืองโลก ที่สามารถพูดได้อย่างเต็มปากเต็มคำ และ ภูมิใจ ว่า เราเป็นพลเมืองโลกที่มาจากประเทศไทย

...

สุดท้ายนี้ ขอให้สัญญาต่อเพื่อนร่วมประเทศ ผู้เป็นเจ้าของแผ่นดินนี้โดยเท่า ๆ กัน ว่า เราจะมองข้ามความขัดแย้งทางด้านเชื้อชาติ ศาสนา และ อุดมการณ์ทางการเมือง ทั้งจะยอมรับซึ่งความหลากหลาสยทางเพศสภาพ สังคมวัฒนธรรม ความคิด และ ร่วมสร้างสังคมประชาธิปไตย บนความเท่าเทียมกันของศักดิ์ศรีความเป็นมนุษย์ ประสิทธิภาพในการบริหาร ความเจริญก้าวหน้าของประเทศชาติ และ ความสุขร่วมเย็นของประชาชนผู้เป็นเจ้าของประเทศทุกคน โดนไม่ทิ้งใครไว้ด้านหลัง

**ขอราชอาณาจักรไทยจงเจริญเคียงคู่ประชาธิปไตย และ ประชาชนชาวไทย**

ด้วยความนับถือแด่ประชาชน ผู้ทรงอำนาจสูงสุดในประเทศไทย เท่า ๆ กัน ทุกท่าน

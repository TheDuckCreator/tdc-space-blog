---
title: เรื่องเดียวจริง ๆ ที่เราพลาดไปในโควิด 19
date: 2020-07-15
image: "https://images.unsplash.com/photo-1517694712202-14dd9538aa97?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=2100&q=80"
imageAlt: Laptop on a desk with VS Code open.
---

ผมจะพยายามพูดเป็นกลางที่สุดละกันนะครับ หลังจากที่อารมณ์หลาย ๆ คน รวมทั้งผมเริ่มจะเย็นลงแล้วจึงอยากให้คนฝั่งหนึ่งได้เข้าใจคนฝั่งหนึ่ง และ คนอีกฝั่งหนึ่ง เข้าใจคนอีกฝ่ายหนึ่งนะครับ ที่คนหลายคนโกรธ ทั้งเพจที่อาจจะเชียร์รัฐบาล หรือ เป็นกลาง ออกมาแสดงความรู้สึก

## เรายึดติดกับตัวเลข 0 ไป ไม่ดีเหรอ

ต้นเหตุของการแสดงความรู้สึกอาจเป็นเพราะ เรารู้สึกว่าเมืองไทยใช้มาตรการเข้มข้นเกินไปหรือเปล่า ทั้งการเว้นระยะห่างจนพื้นที่ไม่พอ หรือ การเรียนที่ต้องมาเรียนออนไลน์ต่างๆ อย่างที่บางคนมองว่าทำไมเราต้องรักษารักษาเลข 0 ไว้ตลอด เพราะ หลัง ๆ หลายประเทศอย่างญี่ปุ่น เขามีผู้ป่วยสองหลัก แต่มีการผ่อนคลายต่าง ๆ มากกว่าเรา ซึ่งผมเองก็คิดอย่างงั้นนะ แต่ก็เข้าใจ แล้วก็ไม่ได้เสนอ ไม่ได้ว่าอะไรไป เพราะว่า หลาย ๆ ประเทศอีกเหมือนกันที่ประสบความสำเร็จ หรือ รอดจากโควิดก่อนเรา อย่างไต้หวัน นิวซีแลนด์ เวียดนาม เขาก็ใช้นโยบายตัวเลขเป็น 0 แบบนี้เหมือนกัน
ไต้หวัน นิวซีแลนด์พบเชื้อ import แบบนี้ อยู่ ๆ มา +2 +3 เขาก็โกรธเหมือนกัน หรือไต้หวันที่เอาส้มโอมาตั้งไว้ทุก ๆ วันที่เป็นมีเชื้อเป็น 0 มีการเปิดไฟแปลอักษร เฉลิมฉลอง Zero to Hero เพราะเขามองว่านี่คือโอกาสสำคัญที่จะให้คนทั้งโลก ได้เข้าใจและเห็นใจสถานะของไต้หวันบ้าง วันหนึ่งกองทัพการ์ดตก ไต้หวัน + 2 +3 ขึ้นมาปธน. ยังต้องขอให้ รมต. กลาโหมลาออกเลย (ที่ไต้หวันนี่เกิดนานแล้วนะครับ ช่วง พ.ค. ส่วนที่นิวซีแลนด์ เพิ่งได้ข่าวประมาณเดือนนึงครับ)
ดังนั้นประเทศไทย ที่เป็นประเทศที่ปลอดภัยจากโควิดเป็นประเทศกลาง ๆ หรือ ค่อนไปทางแรก ๆ จึงอยู่ก้ำกึ่ง ด้วยสภาวะการณ์ทางสังคมเนี่ย คนในสังคมมันเปลี่ยนความคิดได้ตลอดเวลา จริงครับว่ามีการปั่นข่าวจากฝั่งตรงข้ามรัฐบาลอยู่บ้างด้วย

## มันเป็นเรื่องปกติที่ทัวร์จะลง

ดังนั้น ถ้าคนฟังสิ่งที่รัฐบาลสื่อ แล้วมองว่า เราใช้นโยบายเลข 0 จึงไม่แปลกครับ ที่เหตุการณ์เมื่อพลาด แบบรัฐบาลพลาดเสียเอง จะเกิดปรากฏการณ์ที่เรียกว่า ทัวร์ลงแบบนี้ ไม่ต่างกันกับที่นิวซีแลนด์ หรือ ไต้หวัน ในเวลานั้น แต่มันก็ชั่วคราว คนไต้หวันก็กลับมาเชียร์ ปธน. เขา นิวซีแลนด์ก็มาเชียร์ นายก เขาเหมือนเดิม คนที่ไม่ชอบก็ยังไม่ชอบเหมือนเดิม อาจจะเพราะวิธีการสร้างความมั่นใจ หรือ อย่างอื่นด้วยนะ
ดังนั้นหลายคนที่มองว่า ทำไมเขาถึงว่ารัฐบาลกันขนาดนั้น ต้องลาออกกันเลยเหรอ ทำไมไม่ศึกษาสาเหตุก่อน ทำดีมาตั้งเยอะไม่ชม อยากจะเรียนว่า มันคือความรู้สึกครับ บวกกับ ความไม่แน่ใจว่ารัฐบาลจะเลือกทางไหน เราจะทำยังไงกับคนที่ต้องรับผลกระทบ จะมีล็อกดาวน์อีกมั้ย เศรษฐกิจเป็นไง พอผ่านไปสักวันสองวัน เราก็จะเข้าใจเหตุผล หรือ กระบวนการต่าง ๆ มากขึ้น

## ทำไมเราอยู่ในจุดที่ทั่วโลกชื่นชม ทำไมเราไม่ได้รู้สึกภูมิใจอะไร

ดังนั้นสิ่งที่รัฐบาลขาดมากที่สุด คือ การสร้างความเชื่อมั่น และ สร้างความรู้สึกที่ดีครับ ผมเองถึงอาจไม่ได้อยู่ฝั่งรัฐบาล แต่ผมก็กล้าพอที่จะบอกว่า ผมขอชื่นชมความสามารถของรัฐบาลในการแก้ปัญหาการระบาดของ COVID-19 ในประเทศไทยครับ และภูมิใจที่วิธี Thai Style บางอย่างของเรา ประสบความสำเร็จ
แต่รัฐบาลก็ต้องช่วยผมด้วย ผมอาจจะไม่ค่อยได้รับผลกระทบ แต่ผมเองดูจะไม่ค่อยมีความสุขเลย เวลาตามข่าวการเมือง เพราะว่าข่าวที่มันมากระทบกับผม (ที่พยายามบล็อกเพจที่เสนอข่าวแบบเข้าข้างจัด ๆ ทั้งสองฝ่าย หรือ พวกปล่อย Hate Speech มาหลายคนแล้ว คือผมไม่ได้ไม่รักประเทศนะ แต่ผมก็ห่วงสุขภาพจิตตัวเองเหมือนกัน) ผมเองยังได้รับข่าวที่ทำให้เรารู้สึก ไม่มั่นใจ กับการบริหารของรัฐบาล หรือ ไม่มั่นใจเกี่ยวกับ สถานการณ์ในวันข้างหน้า ว่ามันจะเป็นยังไง จากสื่อกลาง ๆ หรือ เลือกข้างอ่อน ๆ อยู่ หรือ จากสภาวะสังคมรอบ ๆ

> สิ่งที่รัฐบาลขาดมากที่สุด คือ การสร้างความเชื่อมั่น ถ้ารัฐบาลมั่นใจว่าสิ่งที่ทำมันถูกต้อง และมองว่า อีกฝ่ายต้องการทำร้าย คุณต้องกล้า Feed กลับเขาสิ
> ดังนั้น ถ้ารัฐบาลมั่นใจว่าสิ่งที่ทำมันถูกต้อง และอีกฝ่ายต้องการทำร้าย คุณก็ทำให้เสียงของคุณ "ดังกว่าข่าวที่โง่เขลา" จะแก้ด้วยการปิดกั้นมันไม่ส่งผลดีหรอก คุณต้อง Feed กลับสิ เขาตั้งแฮชแทกว่า เขาสามารถทำให้คนที่คิดเหมือนเขาแสดงออกได้ คุณก็ปั่นกลับบ้างสิ คุณจะมี IO (Information Operation) บ้าง มี Propagonda บ้างแบบเนียน ๆ แอบเล่น Soft Power แบบเนียน ๆ บ้าง ถ้าท่านคิดว่าอีกฝั่งมี ผมเองก็ไม่เคยว่าเลย เป็นบางประเทศ ถ้าติดเชื้อเป็น 0 ครั้งแรกเขาจุดพรุฉลองกันแล้ว

## "เกลือจิ้มเกลือ" สงครามข่าวสาร กับ การสร้างความมั่นใจ

ผมเองไม่เคยว่าคนที่คิดตรงข้ามกับผมว่าเป็นคนที่มีศักดิ์ทางสังคม หรือ ความเป็นมนุษย์ต่างกับผมเลย เพราะผมก็มองว่าทุกคนล้วนเป็นผ้าขาวที่ถูกใส่สีมาให้คิดอย่างนั่น ผมเอง PC คำว่า /..../ กับ /..../ ด้วยซ้ำ
ดังนั้นมันอยู่ที่ว่าคุณจะป้อนชุดความคิดแบบไหน ในสังคมที่ทุกอย่างสามารถเข้าถึงได้อย่างเปิดเผย ทั้งเรื่องจริง และ เรื่องโกหก โดยเฉพาะคนกลาง ๆ หรือ เอียงอ่อน ๆ เนี่ย จะอ่อนไหวที่สุด
ดังนั้นเนี่ยถ้ารัฐบาลไม่สามารถเอาชนะสงครามข่าวสารได้ในแบบที่ต่างชั้นเกินไป มันจึงไม่แปลกที่ เราอาจจะดูไม่มั่นใจว่าการบริหารจะเป็นไงบ้างได้ไง
เพราะสุดท้ายแล้วเราต้องการความสุข และ ความมั่นใจ ว่าเราจะำปสู่จุดหมายเดียวกันได้ อย่างที่ผมไม่ค่อยแสดงความเห็น จะว่าผม Ignorance บ้างก็ไม่ว่านะ เพราะผมเองก็อาจอยาก save ทรัพยากรของประเทศอย่าง สมองของตัวผมเองไว้ ไม่ให้บ้าตายเหมือนกัน

## พยายามเข้าใจ ดีกว่าการตัดสิน

ผมเองไม่เคยคิดจะแช่งใครให้ล้มเหลว เพื่อเอาสิ่งที่ชอบเข้าไปแทนหรอกครับ ผมมีแต่เป็นกำลังใจว่าขอให้ออกมาดี เราจะได้ก้าวต่อไปได้
ที่อยากออกมาแสดงความเห็นไม่ใช่อะไรหรอกครับ เผื่อทั้งสองฝ่ายจะได้อ่าน เราจะได้เข้าใจกันมากขึ้น เพราะตอนนี้ต่างฝ่ายต่างเสพสื่อกันคนละแบบ มันเลยอาจเกิดถ้อยคำ ที่ทำให้แบบ มองหน้ากันไม่ติด บนโซเชี่ยลบ้าง
ขอให้ทุกอย่างผ่านพ้นไปด้วยดีครับ

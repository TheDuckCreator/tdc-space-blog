---
title: คุณค่าคืออะไร อนุรักษ์นิยมอย่างไรในสังคมก้าวหน้า
date: 2020-07-22
image: "../assets/to-adap-to-remain.jpg"
imageAlt: ให้ปรับเพื่อคงอยู่
excerpt: ทุกคนน่าจะเห็นและทราบกันดีว่าประเทศไทยเรามีศักยภาพมาก ๆ มากเกินไปกว่าที่เราคิดกันไว้อีก ...
---

ทุกคนน่าจะเห็นและทราบกันดีว่าประเทศไทยเรามีศักยภาพมาก ๆ มากเกินไปกว่าที่เราคิดกันไว้อีก เราอยู่ในทำเลที่ดี มีความมั่นคงทางด้านอาหาร เราสามารถเข้าถึงน้ำสะอาดได้ มีทรัพยากรธรรมชาติ และ แหล่งท่องเที่ยว และที่สำคัญเราสามารถจัดการกับโควิด19 ได้อย่างไม่น่าเชื่อ ด้วยความร่วมมือของคนไทยด้วยกัน ที่แม้แต่บางประเทศอย่างยังต้องอึ้ง

## เพราะปัญหาก็จะยิ่งหนักขึ้นๆ และอาจจะดันให้อีกด้านหนึ่งของกระดานหกกระเด็นออกมาก็ได้

แต่ปัญหาจุดหนึ่งที้เราต้องเจอ คือ รู้สึกว่าเขาไม่ได้รับความเป็นเจ้าของประเทศอย่างเท่าเทียม หรือประวัติศาสตร์บางอย่างยังไม่ได้ผ่านกระบวนการชำระ และเป็นปมที่อยู่ในใจใครหลาย ๆ คน แต่เราผ่านมาได้เพราะใจเราเข้มแข็ง เศรษฐกิจดีบ้าง หรือ อะไรมันดี ทำให้เรื่องมันถูกแทนที่ได้ แม้จะซ่อนอะไรบางอย่างอยู่

แต่เมื่อวันนี้เราไม่เข้มแข็ง แม้แต่โลกเองเราเองก็อ่อนแอ ทำให้บางอย่างที่ซ่อนอยู่ เหมือนน้ำมันที่เมื่อมีไฟขึ้นมา มันจึงถูกจุดติดอย่างง่าย ๆ เลย เช่น ปัญหาการเหยียดสีผิวในสหรัฐและในยุโรป มันก็แล้วแต่คนจะมองว่าเราจะดีลกับปัญหานี้อย่างไร ส่วนของเราเองคิดว่า การกลบปัญหาไว้แล้วให้อย่างอื่นแทนที่ มันอาจจะใช้ไม่ได้อีกต่อไป เพราะปัญหาก็จะยิ่งหนักขึ้นๆ และอาจจะดันให้อีกด้านหนึ่งของกระดานหกกระเด็นออกมาก็ได้

## เราทุกคนต่างเห็นตรงกันบางสิ่งบางอย่าง

เราทุกคนต่างเห็นตรงกันบางสิ่งบางอย่างว่ามันเป็นเรื่องที่ทุกคนไม่ชอบ และ เป็นปัญหาที่เราต้องแก้ไข เช่น ปัญหาเรื่องทรงผมของเด็ก ปัญหาเรื่องกิจกรรมศึกษาดูงาน ที่เหมือนเอางบประมาณโยนลงแม่น้ำ ปัญหาการทุจริต เรียกรับหรือยัดเยียดสินบน ปัญหาการจัดงาน หรือ พิธี การต้อนรับต่าง ๆ ที่เอาหน้ามากกว่าแก่นสาร การประเมินทีหนึ่งทุกคนต้องจัดนิทรรศการให้คณะกรรมการมา ทุกคนต่างเอือมระอากับปัญหาเหล่านี้ และแน่นอนว่ามันฝังรากลึกไปจนขณะที่แม้พวกเราไม่ต้องการร่วมกับมัน ในบางครั้ง เราก็จำเป็นต้องอยู่ภายใต้มันไปแล้ว แม้แต่ตัวผมเอง

### ปัญหาเหล่านี้อาจจะถูกมองเป็นปัญหาเล็ก ๆ แต่ถ้ามันเริ่มเพิ่มพูน มันจะเกิดอะไรขึ้นบ้าง

ลองคิดภาพดูเล่น ๆ ถ้าวันหนึ่งเด็กโดนตัดผม แล้วเด็กคิดว่ามันไม่ใช่ วันหนึ่งถ้าเขาได้รับงานจากคุณครูของแล้วมองว่าไม่มีความสำคัญ เขาเอาเวลาไปอ่านหนังสือสอบเข้ามหาวิทยาลัยดีกว่า เขาลอกงานเพื่อน บางทีก็ปั่นงานชุ่ย ๆ หรือ สอดใส้งานมา เพราะเขาถือว่ามันไร้สาระ แล้วถ้ามีเรื่องที่เด็กมองว่าไร้สาระ 10 เรื่องมาอยู่ในหัวเขา เรื่องที่ 11 มา เขาจะ define ว่ามันเป็นยังไง คำพูด หรือ สิ่งดีๆ ที่โรงเรียนจะให้จากเด็กในอนาคต เด็กจะให้น้ำหนักกับมันขนาดไหน หรือให้น้ำหนักในแบบติดลบไปเลย

ถ้าไปย้อนกลับว่า คุณครูต้องการให้นักเรียนตัดผมสั้นทำไม คุณค่าของมันคืออะไร คุณครูก็บอกว่า เพื่อฝึกระเบียบวินัยไง แต่สุดท้าย สิ่งที่ได้กลับมามันคืออะไร คุณค่าที่เราต้องการมันถูกลดทอนลงหรือไม่

### การบังคับต่างๆ การทำอะไรที่ไม่คุ้มค่า หรือ ดูไม่มีแก่นสารต่าง ๆ มันลดทอนคุณค่าจริง ๆ ของสิ่ง ๆ นั้นลงหรือไม่ ?

ในสเกลที่ใหญ่ขึ้น เมื่อมีคนไม่ชอบ มากขึ้นๆ กลายเป็นความโกรธ และ ความเกลียดชัง แข็งกร้าว ต่ออะไรบางอย่างไปเลย ไม่ว่าอะไร เราจะว่าทุกอย่าง จนสิ่ง ๆ นั้นมันหมดความชอบธรรมไปแล้ว คุณค่าของสิ่งๆ นั้นถูกทำลายหายไป

ขณะที่อีกฝั่งก็ยังมีคนอีกกลุ่มที่ยังอยากเก็บคุณค่าความดีงามของมันเอาไว้ แต่วันหนึ่งสิ่งที่มันแปรปรวนต่าง ๆ เข้ามา ความรู้สึกกังวลว่าคุณค่านั้นจะถูกทำลาย หรือ ความรู้สึกที่ว่าเดี๋ยวจะไม่รักษาคุณค่านี้ต่อไปได้ถามถมเกินไป มันจะกลายเป็นความกดดันว่าคนอื่นต้องทำอย่างนี้สิ มันจะได้อย่างนี้ ลุ่มหลง เริ่มบังคับ หรือ อาจจะเกิดอำนาจนิยม

ถ้าสิ่งเหล่านี้เกิดขึ้นในสเกลที่อ่อน ทุกคนยังอยู่ในแค่ชอบไม่ชอบ มาคุยกัน หาทางออกร่วมกัน เราจะได้คุณค่าของมันที่ชัดเจนขึ้น และวิธีการของมัน ที่เหมาะสมขึ้น นี่คือ ประชาธิปไตยที่สวยงามที่สุด

แต่ในทางกลับกัน ถ้าลุกลามอยู่ในสภาพที่ฝั่งหนึ่งแอนตี้มาก ๆ ฝั่งหนึ่งก็ยึดติดมาก ๆ ใช้วิธีรุนแรงขึ้น มันขะเกิดเป็นความขัดแย้งที่รุนแรง และนี่คือสภาพปัญหาในความรู้สึกเชิงลึกที่ประเทศไทยกำลังพบเจออยู่ในขณะนี้ ตั้งแต่ระดับรากหญ้า จนถึงการเมือง

## คุณค่าที่แท้จริง หายไปรึเปล่า

ผมเองเป็นคนกลุ่มหนึ่งที่อาจจะเป็นคนรุ่นใหม่ที่มีไม่มาก ที่ยังเห็นคุณค่าในหลาย ๆ สิ่งที่มันเป็นอยู่ และยังอยากจะเก็บรักษาจุดที่มันเป็นแก่นของคุณค่านี้เอาไว้ หรือ คุณค่าที่แท้จริงของมันเอาไว้ จพว่าผมเป็นคนอนุรักษ์นิยม หรือ Conservative ก็ได้นะ ถ้าใครรู้จักผมก็จะรู้ว่าผมก็เป็นอย่างนี้

แต่ผมก็ Conservative ในทางที่เราต้องเก็บ "คุณค่า" ที่แท้จริงของมันไว้ โดยไม่จำเป็นว่ากระบวนการที่จะทำให้ได้มาซึ่งคุณค่าจะต้องเหมือนเดิม หนำซ้ำถ้ากระบวนการเดิม หรือ อะไรหลาย ๆ อย่าง ในช่วงเวลาที่เปลี่ยนไปตามกฎของธรรมชาติ มันทำให้คุณค่าของบางสิ่งบางอย่าง ในสายตาทั้งของตนเอง และ ของผู้อื่น มันทำให้คุณค่าที่แท้จริงของสิ่งนั้นลดเลือนไป ผมเองก็อยากจะปรับปรุงแก้ไข หรือ เปลี่ยนวิธีการที่จะได้มาซึ่งคุณค่า เพื่อให้คุณค่านั้นสามารถรักษาไว้ได้ หรือ ถ้าทำให้คนอื่นๆ ที่คิดต่างจากเรา เห็นได้ว่า คุณค่านี้ มันมีค่ามากพอที่จะเก็บรักษา

เพราะหัวใจของอนุรักษ์นิยมคือ การรักษา "คุณค่า" ที่คู่ควรกับการเก็บรักษาไว้ของมัน ไม่ใช่การเก็บรักษาวิธีการจะได้มาซึ่งคุณค่า ที่มันอาจจะต้องปรับหรือเปลี่ยน ไปตามช่วงเวลา และ สถานการณ์ของมัน

ผมเอง และ ผมเชื่อว่าหลายคนที่มีอุดมการณ์อนุรักษ์นิยมเอง รัก และ เชื่อมั่นในการปกครองระบอบประชาธิปไตย ยึดมั่นในหลักสิทธิ เสรีภาพ และ ความเท่าเทียมกันของความเป็นมนุษย์ทุกคน ไม่ได้ต่างจากพวกท่านอยู่แล้ว

อนุรักษ์นิยม ไม่ได้หมายถึง อำนาจนิยม หรือ ชื่นชอบเผด็จการณ์ หรือขัดขวางการเจริญก้าวหน้าแต่ประการใด อยากให้เข้าใจตรงนี้ด้วยนะครับ ทุกคนล้วนมีความคิดที่แตกต่างกัน

สิ่งใดก็ตามที่ผมมองว่ามีค่า เราก็จะไม่ยัดเยียดค่าเหล่านี้ให้กับคนอื่น ถ้าคนอื่นไม่ได้เห็นด้วยกับเรา เราก็จะเงียบ ๆ เอาไว้ เพราะยัดเยียดคุณค่า ย่อมทำสิ่ง ๆ นั้น สูญเสียค

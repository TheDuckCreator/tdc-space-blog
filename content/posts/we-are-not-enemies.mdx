---
title: การสวิงของกระดานหก
date: 2020-11-17
image: "https://thaipbs-thaiprotest.s3.ap-southeast-1.amazonaws.com/wp-content/uploads/2020/11/18102733/003-11.jpg"
imageAlt: แต่ผมเองก็รู้สึกว่าทำไมผมไม่สามารถเป็นปีศาจได้
excerpt: จริงๆ แล้ว โดยลึก ๆ เราไม่เคยทะเลาะกันเลยนะ รู้รึเปล่า...
---

จริงๆ แล้ว โดยลึก ๆ เราไม่เคยทะเลาะกันเลยนะ รู้รึเปล่า
แม้อาจจะเห็นดวลกันในเฟสบุ๊คในทวิตเตอร์กันบ้าง แต่ลึก ๆ แล้วเวลาเราเจอหน้ากัน

ภาพหน้าปกจาก ThaiPBS

เราก็คุยกัน เราก็ยังเคารพกันอยู่ดี โดยปัจเจกบุคคลของคนไทย เรายอมรับในความคิดที่แตกต่างกันอยู่แล้ว อาจจะเถียงกันออกรสออกชาติบ้าง แต่ท้ายที่สุด เราก็หยุด แล้วแสวงจุดร่วม หรือ ไปคุยเรื่องอื่นได้ ยิ่งในวันนี้ไม่ว่าเด็กหรือผู้ใหญ่ เราต่างมีวุฒิภาวะมากขึ้น

## จริงแล้ว ๆ แล้วเราไม่ได้ทะเลาะกันแบบที่ใครเขาว่าไว้

พวกเราเก่งขึ้นมาก ๆ เลย พวกเรายอมกันได้มากขึ้น พวกเราทนฟังเรื่องที่เราไม่อยากฟังได้มากขึ้น ทั้งสองฝ่าย ผมไม่ได้พูดเล่นหรือโลกสวยนะ ในโซเชี่ยลอาจจะอย่างหนึ่ง แต่ในระดับบุคคลที่ได้สัมผัสมา หลายคนไม่เห็นด้วยกับการชุมนุม เขาก็ไม่ได้ออกมาต่อต้าน ฝั่งหนึ่งก็ยังให้เกียรติอีกฝั่งเสมอ ตั้งแต่เดือนมกรา จนถึง เดือนกันยา แม้อาจจะมีประเด็นละเอียดอ่อนขนาดไหน เรายังทนกันได้เลย คนไทยเราโตขึ้นเยอะเลยนะ มีแค่ช่วงหลัง ๆ มานี่แหละที่เราอาจจะโดนสายลมของความขัดแย้งไปปลุกให้เกิดคำว่า **อีกฝ่าย** ขึ้นมา

## ถ้าเราไม่ไปแบ่งฝ่ายเขา เราก็จะไม่มีอีกผ่าย

ความขัดแย้งเปรียบเหมือนการปรบมือ การปรบมือข้างเดียวย่อมไม่ดัง ความคิดเห็นแตกต่างเข้ามา เราก็รับฟัง คิด คุย เจรจา ความขัดแย้งก็ไม่เกิด แต่เมื่อลมนี้ไปรวม ๆ เป็นมืออีกข้างหนึ่ง ความขัดแย้งถึงเกิด เราอดทนกันอีกซักหน่อยนะผมเองอาจจะเห็นด้วยกับม็อบนะ อาจจะเห็นด้วยกับหลาย ๆ ข้อเรียกร้อง แต่โดยลึก ๆ ผมเองก็เป็นคนอนุรักษ์นิยมคนนึง ผมยังทนได้เลย ผมยังทนฟังสิ่งที่ผมอาจจะไม่ชอบได้เลย ทนอีกหน่อยนะครับ อดทนอีกหน่อย

## การหมุนของกระดานหก

กระดานหกมันต้องสวิงไปมาเป็นเรื่องปกติ ตัวข้อมันจะได้ไม่ฝืด แต่ตอนนี้กระดานหกที่ชื่อประเทศไทย กำลังแกว่งแบบแรงมาก จนอยู่ในระดับที่ไม่ stable เราเองเรารู้ว่าเราอยู่ตรงไหน ผมก็รู้ว่าผมความคิดเป็นยังไง ฝั่งไหนได้เปรียบเสียเปรียบในสังคม เรารู้ และเราคือผู้กำหนด เลือกได้ว่าจะทำยังไง ให้มันกลับมา stable ได้ นะครับ อดทนกันอีกนิดนะครับ อย่าให้ความรู้สึกของใคร ไปสร้างความชอบธรรมให้ใช้ความรุนแรง กับคนไทยด้วยกัน แม้จะเห็นด้วยหรือเห็นต่างกันก็ตาม

#### เราจะต้องไม่มีประวัติศาสตร์บาดแผลแบบ 6 ตุลาคมอีกแล้วนะครับ

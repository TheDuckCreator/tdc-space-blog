---
title:  ว่ากันด้วยเรื่องของวัคซี๊น วันซีน
date: 2021-07-25
# image: "../assets/all-own-nation.png"
# imageAlt: วันนี้เป็นวันที่ 24 มิถุนายน เป็นวันรำลึกถึงการเปลี่ยนแปลงการปกครอง 
excerpt: จริงๆ ผมเองก็ไม่ได้ตั้งรูปเรื่องของวัคซีน mRNA เป็นหน้าปกเนอะ เนื่องจากผมเองก็เฉยๆ กับการเอาวัคซีน mRNA มาเป็นวัคซีนหลัก แต่ว่ามันต้องมีอย่างเพียงพอนะ 
---
## วัคซี๊น วันซีนในทัศนคติของข้าพเจ้า

ดูตั้งชื่อมันสิ จริงๆ ผมเองก็ไม่ได้ตั้งรูปเรื่องของวัคซีน mRNA เป็นหน้าปกเนอะ เนื่องจากผมเองก็เฉยๆ กับการเอาวัคซีน mRNA มาเป็นวัคซีนหลัก แต่ว่ามันต้องมีอย่างเพียงพอนะ เพียงพอสำหรับทุกคนที่ต้องการได้รับมัน คือไม่ใช่อะไร ผมเจอมากับตัวเองและคนรอบข้างแล้ว

...

ผมเองเป็นคนนึงที่ไม่ได้เชียร์รัฐบาลนะ (แต่พอดีว่ารัฐบาลเอาตัวนี้เข้ามา) แต่ผมค่อนข้าง Pro วัคซีนประเภท Viral Vector มากกว่าตัวอื่น ๆ เช่นตัว AstraZeneca, Jassen (Johnson and Johnson), Sputnik V หรือ อื่น ๆ ผมมองว่ามันเป็นวัคซีนที่มีประสิทธิภาพสูง และราคาไม่แพง เก็บรักษาไม่ยาก รวมถึงบางอันก็เป็นการทำโดยบริษัทที่ไม่ได้แสวงหาผลกำไรมาก อย่าง AZ ซึ่งเรามองว่าแบบนี้มันเป็น Model ที่เราเห็นด้วย หรือ ทำแบบ Single Dose ได้ เช่น Jassen, Sputnik Lite ซึ่งมันจะทำให้ประหยัดทรัพยากรต่าง ๆ ได้เยอะ 


แต่อย่างไรก็ดี มันก็มีเรื่องน่ากังวลเหมือนกัน วัคซีนที่กล่าวมานี้มีความปลอดภัย และประสิทธิภาพดี แต่มันก็มีผลกระทบอย่างหลีกเลี่ยงไม่ได้ เพราะว่าการใช้เทคโนโลยีเอาไวรัสมาเป็นพาหะนำเข้ามาในร่างกาย มันฉีดแล้วสบายใจแน่นอนหรับคนที่อายุมาก แต่สำหรับคนอายุน้อย มันก็อาจจะเกิด Side Effect ได้ ซึ่งผมพบเห็นจากเพื่อนและคนรอบข้าง ก็หนักเอาการเหมือนกันนะ  (ผมเองก็ได้ฉีด AstraZeneca นะครับ แต่ก็โชคดีสำหรับผมที่ผมไม่ได้มีอาการมาก) มันคือไข้หวัดอ่ะ ผมเข้าใจ และมันก็สามารถหายได้เองตามปกติ แต่มันก็เป็นกันเป็นวันอ่ะ

...

ผมเลยมาคิดเองว่า เออ ถ้ามันมีทางเลือกที่ดีกว่า มันน่าจะเป็นทางเลือกที่ดีกว่า เพราะว่าถ้าสมมติเราเห็นเพื่อน ๆ ป่วย แม้เดี๋ยวไม่กี่วันก็หาย แต่มันอาจจะเป็นภาพลักษณ์ที่ไม่ดีต่อวัคซีนได้ไง หรือบางคนเขาอาจจะกังวล หรือ ไม่มั่นใจว่าเราจะเป็นอะไรหรือเปล่า หรือบางทีคนบางคนอาจจะมีไม่สามารถที่จะป่วยได้ เพราะมีหน้าที่ที่ต้องทำ เช่นแบบบุคคลากรทางการแพทย์ คนที่มีคนต้องดูแล ฯลฯ เขาอาจจะตัดสินใจเลือกที่จะไม่ฉีดก็ได้ 

ดังนั้นผมเลยอยากจะขอเป็นอีกเสียงหนึ่งที่อยากให้เอาวัคซีน mRNA หรืออาจจะเอา Proteins sub-unit เข้ามา ในจำนวนที่แบบว่าพอคนเห็นแล้ว มันจะมีเพียงพอกับเขา ถ้าเขาต้องการมันจะช่วย Improve ภาพลักษณ์ของการฉีดวัคซีนขึ้นมา มันช่วยทำให้คนที่ไม่อยากฉีด อยากฉีดได้แน่ ๆ 
เหมือนกับ ตอนนี้ถ้าตามแผน AZ 60 ล้านโดส ถามว่ามันเพียงพอกับคนทั้งประเทศมั้ย ก็ไม่ แต่มันดูมากพอมั้ย มันดูมากพอแน่นอน ถ้าสมมติถ้ามีใคร อย่างเช่นผมเนี่ย อยากฉีด AZ คุณก็มั่นใจได้เลยว่ายังไงก็ได้แน่ ๆ ไม่ว่าวันใดก็วันหนึ่ง ซึ่งคนที่อยากฉีด Pfizer-BioNTech, Moderna ก็ควรได้รับความรู้สึกแบบนี้เหมือนกัน  ซึ่งจริงๆ ตามแผน Pfizer 20 + 50 ล้านโดส ก็น่าจะทำให้คนที่โปร mRNA ใจชื้นกันบ้าง แต่ก็นั่นแหละ มันก็อีกสักพักมันถึงจะมา และ demand ในตลาดโลกก็ค่อนข้างเยอะอยู่

...

แต่ผมก็เชื่อว่าก็มีหลายคนที่ไม่ได้แบบว่าอยากได้วัคซีนชนิดอะไร หรือ อาจจะ Pro Viral Vector แบบผม หรือ Inactive Virus อย่าง Sinovac หรือ Sinopharm ก็ถ้ามีโอกาสได้ฉีดก็ถือว่าเป็นโอกาสทองเลย ส่วนคนอื่น ถ้ามีโอกาส ก็ฉีดเถอะครับ หรือ จะรอก็ไม่ว่าอะไร 

ผมเองก็ยังเชียร์ทางของ Viral Vector ต่อนั่นแหละ แต่นั่นเป็นแค่ความคิดส่วนตัวของผม คนอื่นก็มีสิทธิที่จะมีความคิดแบบเขาเหมือนกัน เราไม่สามารถเอาเหตุผลของเรา หรือ แนวคิดของเราไปบอกให้คนอื่นคิดแบบเรามันก็ไม่ได้ เพราะทุกคนมันก็เท่ากัน หรือ รัฐจะทำการ designed ก็ได้นั่นแหละ แต่มันก็คือเรื่องของความรู้สึกนะ แค่นั้นเองแหละ

... 

เป็นกำลังใจให้ทุกฝ่ายนะครับ โดยเฉพาะคุณหมอ บุคคลากรทางการแพทย์ ฯลฯ ส่วนสิ่งที่เขียนเอาไว้ ถ้าเกิดข้อมูลมันขัดแย้งกับที่ทางกรมควบคุมโรค หรือ ข้อมูลที่คุณหมอบอก เชื่อพวกเขาก่อนนะครับ ผมเองก็ไม่ได้รู้อะไรสู้พวกเขาได้หรอก และก็บอกผมด้วย เพื่อผมจะได้ลบหรือ แก้ไขข้อมูลที่ผิดพลาดนะครับ จะได้ไม่มีอะไรที่มันเป็นเรื่องไม่จริงอยู่ในโลกอินเตอร์เน็ต และ ถ้าหากมันมีข้อความใดทำให้เจ้าหน้าที่ คนทำงาน คุณหมอ เกิดความรู้สึกเสียกำลังใจ ก็บอกผมนะครับ เพราะพวกท่านก็ทำงานคิดอะไรต่างๆ อย่างหนัก และผมเองเข้าใจเลยว่าการทำงานมันยากกว่าคำพูดแน่นอน
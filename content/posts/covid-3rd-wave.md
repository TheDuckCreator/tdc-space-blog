---
title: แถลงการณ์ฉบับที่ 2 เนื่องในการแพร่ระบาดระลอกใหม่-3 ของโรคติดเชื้อไวรัสโคโรนา 2019 
date: 2021-04-28
image: "../assets/full-smile.jpg"
imageAlt: เราเพียงแค่อยากตื่นขึ้นมาตอนเช้า
excerpt: ให้กำลังใจบุคลากรทางการแพทย์ และเพื่อน ๆ ชาวไทย เนื่องในการแพร่ระบาดระลอกใหม่ ของโรคติดเชื้อไวรัสโคโรนา 2019 (โควิด 19)
---
## แถลงการณ์ฉบับที่ 2/2564 เดอะดักส์ครีเอเตอร์
### ให้กำลังใจบุคลากรทางการแพทย์ และเพื่อน ๆ ชาวไทย เนื่องในการแพร่ระบาดระลอกใหม่ ของโรคติดเชื้อไวรัสโคโรนา 2019 (โควิด 19)

เนื่องในสถานการณ์การแพร่ระบาดของไวรัสโคโรนา 2019 (โรคโควิด 19) ในครั้งนี้ มีการแพร่ระบาดที่รวดเร็ว และ รุนแรง จนมีตัวเลขผู้ติดเชื้อเกินกว่าในระดับที่ประสบพบเจอมาก่อน  เดอะดักส์ครีเอเตอร์ขอแสดงความเสียใจต่อผู้ที่ต้องเสียชีวิตลงด้วยโรคจากไวรัสตัวนี้ และขอเป็นหนึ่งเดียวกันกับพี่น้องชาวไทยทั้งประเทศที่จะร่วมทุกข์ร่วมสุข ไปในสถานการณ์อันยากลำบากนี้ด้วยกัน 

การระบาดครั้งนี้คงเป็นอะไรที่จะคาดการณ์ และละเอียดอ่อนที่จะตัดสินใจ เราอาจจะไม่มีความรู้ หรือ ประสบการณ์พอที่จะให้คำแนะนำอะไรได้ แต่อยากให้ และ เชื่ออย่างยิ่งว่ากำลัง มีการรับฟัง และ ระดมความคิดเห็นต่างๆ จากหลายภาคส่วน ทั้งด้านที่ดีกว่า ทั้งประสบการณ์จากประเทศที่ประสบความสำเร็จ และ จากความเป็นห่วงเป็นใยของคนในประเทศ ถึงแม้มันอาจจะมีความรุนแรงของข้อความบ้าง ขึ้นอยู่กับอารมณ์และความรู้สึกของแต่ละคน แต่ขอให้รับรู้ไว้ว่าทุกๆ ความเห็นของคนเหล่านั้น ล้วนมาจากความเป็นห่วง ความรักในเพื่อนมนุษย์ ความห่วงใยในการทำงานของบุคคลากรทางการแพทย์ ซึ่งเสมือนด่านห้าในการป้องกันโรคภัยไข้เจ็บต่างๆ ขอให้ท่านรับฟังโดยใจเย็น แต่อยู่ในระดับที่รับไหว และไม่ทำให้เสียกำลังใจ 

เช่นเดียวกันสำหรับผู้ที่ติดตามข่าวสาร ขอให้ท่านติดตามอย่างมีสติ เท่าที่ร่างกายและจิตใจของเราจะรับไหว แน่นอนว่าการรับฟังเสียงวิพากษ์วิจารณ์อย่างหลากหลาย เป็นวัคซีนที่ดีในการดำรงชีวิตในวันข้างหน้า แต่เป็นธรรมดากับวัคซีน ที่อาจไม่ได้ผลกับทุกคน และ อาจจะมีผลข้างเคียง ดันนั้นเราคงไม่สามารถใช้หลักการเดียวกันกับทุก ๆ คนได้ ทุกๆ คนล้วนมีความแตกต่าง และเปร่งประกายในตัวเอง โดยที่ไม่จำเป็นจะต้องมีมาตรฐานใดๆ มากำหนด รับวัคซีนตัวนี้เมื่อพร้อม และดูแลสุขภาพกายและจิตใจอย่างดี พร้อมอาหารเสริมอย่างกำลังใจ 

การระบาดในระลอกนี้ทำให้เห็นเลยว่าพวกเราชาวไทยทุกคนมีความตื่นตัว เป็นห่วง และให้ความสำคัญกับชีวิตของเพื่อนมนุษย์ของเราขนาดไหน ซึ่งเป็นจุดเริ่มต้นอันดีที่ทำให้เราจะพร้อมก้าวเดินไปสู่วันข้างหน้ายามฟ้าใหม่ ด้วยการไม่ทิ้งใครไว้ข้างหลัง 

ท้ายที่สุดเราเชื่อมั่นว่าประสบการณ์ทางการแพทย์ ประสิทธิภาพ ความร่วมมือ ข้อเสนอแนะ การช่วยเหลือจากทุกฝ่าย จะช่วยเป็นเหมือนผ้าพันแผลให้กับเราในสถานการณ์วิกฤตินี้ ให้เข้าสู่สถานการณ์ที่อยู่ภายใต้การควบคุมของเราอีกครั้ง เราขอเป็นกำลังใจ พลังใจ เพื่อให้ผู้ปฏิบัติงาน และ บุคคลากรทางการแพทย์ทุกท่าน ได้มีแรงกาย แรงใจ มีสุขภาพที่แข็งแรงในการต่อสู้กับโรคร้ายในครั้งนี้ เพื่อที่เราจะรอการเข้ามาของวัคซีนทั้งทางกายภาพและจิตใจ ที่จะทำให้เราสามารถอยู่ร่วมกับมันได้อย่างปลอดภัย และสดใสอีกครั้ง
